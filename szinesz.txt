Taron David Egerton [2] (Birkenhead, 1989. november 10. –) Golden Globe-díjas walesi színész és énekes.[3]

Jelölést kapott többek között Grammy-, BAFTA- és a Screen Actors Guild-díjra is. Ismertté a brit The Smoke sorozatból és a Kingsman: A titkos szolgálat (2015) filmből vált. Több életrajzi filmben szerepelt: Az ifjúság végrendelete (2014) című filmdrámában Edward Brittain katonát, az Eddie, a sas (2015) című vígjátékban Michael Edwards brit síugrót alakította.

2019-ben Elton Johnt formálta meg a Rocketman című életrajzi filmben, mellyel elnyerte a legjobb férfi főszereplőnek járó Golden Globe-díjat.[4]